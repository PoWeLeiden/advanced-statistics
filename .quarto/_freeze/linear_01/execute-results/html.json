{
  "hash": "9c566d6a50599f7af4963dd44af450bf",
  "result": {
    "engine": "knitr",
    "markdown": "---\ncode-annotations: hover\ncitation-location: margin\n---\n\n\n\n# Relaties tussen Continue Variabelen {#sec-linear-covcor}\n\n\n\n::: {.cell}\n\n:::\n\n\n\nIn dit hoofdstuk onderzoeken we de bivariate relatie tussen twee continue variabelen in R. We gaan in op de covariantie, de correlatie, en de bivariate lineaire regressieanalyse.\n\nWe beginnen dit overzicht met het laden van relevante R packages ('libraries'). Deze packages zijn reeds geïnstalleerd op de universitaire computers, maar moeten eerst geladen worden. Als je op je eigen computer werkt, moet je de packages eerst installeren via `install.packages()` (zie Appendix B voor het overzicht van packages om te installeren). De dataset die we gebruiken bevat informatie over de politieke en economische karakteristieken van landen over de hele wereld. <!--- Keep data sentence ----> De dataset (`demdata.rds`) is beschikbaar op Brightspace samen met het codeboek.\n\n\n\n::: {.cell}\n\n```{.r .cell-code}\n#Packages\nlibrary(rio)          #laden van data\nlibrary(sjPlot)       #overzichten van data objecten\nlibrary(tidyverse)    #data manipulatie en grafieken\nlibrary(modelsummary) #creëren van correlatietabellen\n\n#Data\ndemdata <- import(\"demdata.rds\") |> \n  as_tibble()  # <1>\n```\n:::\n\n\n\n1.  We converteren onze dataset onmiddellijk naar een 'tibble'. Dit is niet nodig maar geeft ons een beter overzicht. Zie [Statistiek I, 2.1](https://poweleiden.github.io/statistiek1/data_02_filtering_selecting.html#tibbles){target=\"_blank\"}.\n\n::: callout-warning\nMaak gebruik van een R project folder om je data files, scripts en opdrachten in te bewaren. Dit maakt werken met R een stuk gemakkelijker. Hoe je dit doet wordt beschreven in [Statistiek I, 1.5](https://poweleiden.github.io/statistiek1/data_01_basics.html#setting-up-an-r-project){target=\"_blank\"}. Wanneer je data inlaadt, doe dit dan niet door te dubbelklikken op het bestand op je computer, maar gebruik hiervoor de `import()` syntax uit het `rio` package. Zie @sec-error-import.\n:::\n\n## Ter herinnering: data objecten {#sec-recall-peeking-inside-data-objects}\n\nWe kunnen de inhoud van een data object op verschillende manieren bekijken. Vaak gaat een dataset gepaard met een codeboek dat we kunnen inkijken, maar we kunnen ook data verder inspecteren met R. We kunnen bijvoorbeeld gewoon de naam van het data object (hier: 'demdata') typen om vervolgens de inhoud te printen. De 'tibble' transformatie maakt dit overzichtelijker:\n\n\n\n::: {.cell}\n\n```{.r .cell-code}\ndemdata\n```\n\n::: {.cell-output .cell-output-stdout}\n\n```\n# A tibble: 179 × 41\n   country_name  year v2x_polyarchy v2x_libdem v2x_egaldem v2cacamps v2caviol\n   <chr>        <dbl>         <dbl>      <dbl>       <dbl>     <dbl>    <dbl>\n 1 Mexico        2020         0.647      0.412       0.369     1.53     0.023\n 2 Suriname      2020         0.761      0.627       0.56      0.12    -0.813\n 3 Sweden        2020         0.908      0.879       0.83     -2.08    -2.37 \n 4 Switzerland   2020         0.894      0.851       0.832    -1.70    -2.66 \n 5 Ghana         2020         0.72       0.614       0.534    -0.441   -0.008\n 6 South Africa  2020         0.703      0.578       0.477     0.092    0.395\n 7 Japan         2020         0.832      0.743       0.75     -1.54    -1.95 \n 8 Myanmar       2020         0.436      0.271       0.253     0.886    1.28 \n 9 Russia        2020         0.262      0.103       0.203     0.558    0.195\n10 Albania       2020         0.485      0.409       0.358    -0.501   -0.119\n# ℹ 169 more rows\n# ℹ 34 more variables: e_peaveduc <dbl>, cpi <dbl>, e_regiongeo <dbl>,\n#   e_regionpol_6C <dbl>, v2elcomvot <dbl>, compulsory_voting <dbl>,\n#   bicameral <dbl>, dem_diff <dbl>, dem_increase <dbl>, dem_decrease <dbl>,\n#   TypeSoc2005 <dbl>, TypeEcon2006 <dbl>, HDI2005 <dbl>, GDP2006 <dbl>,\n#   TYPEDEMO1984 <dbl>, TYPEDEMO2007 <dbl>, Fragile2006 <dbl>,\n#   Typeregime2006 <dbl>, TYPEGOV2007 <dbl>, CPI8085 <dbl>, …\n```\n\n\n:::\n:::\n\n\n\nDe 'tibble' transformatie maakt de output duidelijker. We zien nu een overzicht van de eerste variabelen in de dataset (de kolommen) en de eerste observaties (rijen).\n\nWe zouden ook de voorkeur kunnen geven aan een overzicht van alle variabelen in de dataset en hun kenmerken ('attributes'). In Statistiek 1 (zie [hier](https://poweleiden.github.io/statistiek1/data_01_basics.html#data-frames){target=\"_blank\"}) werd hiervoor de `str()` functie gebruikt. Hier gebruiken we `glimpse()` als een vereenvoudigde manier om dit te doen. Het resultaat is een overzicht van alle 41 variabelen in de dataset. We doen dit hier voor een verkorte versie van de dataset om minder lange output te verkrijgen.\n\n\n\n::: {.cell}\n\n```{.r .cell-code}\n#Een kleinere dataset door selectie van beperkt aantal variabelen\ndemdata_sub <- demdata |> \n  select(v2x_egaldem, TypeSoc2005, HDI2005, TYPEDEMO1984, gini_2019)\n\nglimpse(demdata_sub)\n```\n\n::: {.cell-output .cell-output-stdout}\n\n```\nRows: 179\nColumns: 5\n$ v2x_egaldem  <dbl> 0.369, 0.560, 0.830, 0.832, 0.534, 0.477, 0.750, 0.253, 0…\n$ TypeSoc2005  <dbl> 3, 2, 3, 3, 2, 2, 3, 2, 3, 3, 2, 2, 2, 3, 3, 3, 3, 2, 2, …\n$ HDI2005      <dbl> 0.829, 0.774, 0.956, 0.955, 0.553, 0.674, 0.953, 0.583, 0…\n$ TYPEDEMO1984 <dbl> 2, 1, 2, 2, 1, 1, 2, 1, NA, 1, 2, 1, 2, 1, 2, 2, 2, 2, 1,…\n$ gini_2019    <dbl> NA, NA, 26.5, 30.1, NA, NA, NA, NA, 32.5, 37.5, NA, NA, 4…\n```\n\n\n:::\n:::\n\n\n\nTen slotte kunnen we de `view_df()` functie gebruiken uit het `sjPlot` package om de namen van alle variabelen te zien, hun labels (indien van toepassing), de mogelijke waarden voor deze variabelen en de labels van deze waarden (indien van toepassing). De informatie wordt in het Viewer venster (standaard rechtsonder) weergegeven. Als je klikt op \"Show in new window\" krijg je een grotere weergave in een tab van je browser.\n\n\n\n::: {.cell}\n\n```{.r .cell-code}\nview_df(demdata_sub)\n```\n\n::: {.cell-output-display}\n`````{=html}\n<table style=\"border-collapse:collapse; border:none;\">\n<caption>Data frame: demdata_sub</caption>\n<tr>\n<th style=\"border-bottom:double; font-style:italic; font-weight:normal; padding:0.2cm; text-align:left; vertical-align:top;\">ID</th><th style=\"border-bottom:double; font-style:italic; font-weight:normal; padding:0.2cm; text-align:left; vertical-align:top;\">Name</th><th style=\"border-bottom:double; font-style:italic; font-weight:normal; padding:0.2cm; text-align:left; vertical-align:top;\">Label</th><th style=\"border-bottom:double; font-style:italic; font-weight:normal; padding:0.2cm; text-align:left; vertical-align:top;\">Values</th><th style=\"border-bottom:double; font-style:italic; font-weight:normal; padding:0.2cm; text-align:left; vertical-align:top;\">Value Labels</th>\n</tr>\n<tr>\n<td style=\"padding:0.2cm; text-align:left; vertical-align:top;\">1</td>\n<td style=\"padding:0.2cm; text-align:left; vertical-align:top;\">v2x_egaldem</td>\n<td style=\"padding:0.2cm; text-align:left; vertical-align:top;\"></td>\n<td style=\"padding:0.2cm; text-align:left; vertical-align:top;\" colspan=\"2\"><em>range: 0.0-0.9</em></td>\n</tr>\n<tr>\n<td style=\"padding:0.2cm; text-align:left; vertical-align:top; background-color:#eeeeee\">2</td>\n<td style=\"padding:0.2cm; text-align:left; vertical-align:top; background-color:#eeeeee\">TypeSoc2005</td>\n<td style=\"padding:0.2cm; text-align:left; vertical-align:top; background-color:#eeeeee\">Type of human development, (3-cat, classified from<br>HDI)  (UNDP 2008)</td>\n<td style=\"padding:0.2cm; text-align:left; vertical-align:top; background-color:#eeeeee\">1<br>2<br>3</td>\n<td style=\"padding:0.2cm; text-align:left; vertical-align:top; background-color:#eeeeee\">Low human development<br>Medium human development<br>High human development</td>\n</tr>\n<tr>\n<td style=\"padding:0.2cm; text-align:left; vertical-align:top;\">3</td>\n<td style=\"padding:0.2cm; text-align:left; vertical-align:top;\">HDI2005</td>\n<td style=\"padding:0.2cm; text-align:left; vertical-align:top;\">Human Development Index (HDI), 2005 100-pt scale<br>(UNDP 2007)</td>\n<td style=\"padding:0.2cm; text-align:left; vertical-align:top;\" colspan=\"2\"><em>range: 0.3-1.0</em></td>\n</tr>\n<tr>\n<td style=\"padding:0.2cm; text-align:left; vertical-align:top; background-color:#eeeeee\">4</td>\n<td style=\"padding:0.2cm; text-align:left; vertical-align:top; background-color:#eeeeee\">TYPEDEMO1984</td>\n<td style=\"padding:0.2cm; text-align:left; vertical-align:top; background-color:#eeeeee\">Type of democracy, 1984</td>\n<td style=\"padding:0.2cm; text-align:left; vertical-align:top; background-color:#eeeeee\">1<br>2</td>\n<td style=\"padding:0.2cm; text-align:left; vertical-align:top; background-color:#eeeeee\">Autocracies<br>Democracies</td>\n</tr>\n<tr>\n<td style=\"padding:0.2cm; text-align:left; vertical-align:top;\">5</td>\n<td style=\"padding:0.2cm; text-align:left; vertical-align:top;\">gini_2019</td>\n<td style=\"padding:0.2cm; text-align:left; vertical-align:top;\"></td>\n<td style=\"padding:0.2cm; text-align:left; vertical-align:top;\" colspan=\"2\"><em>range: 22.6-48.0</em></td>\n</tr>\n\n</table>\n`````\n:::\n:::\n\n\n\n::: callout-note\n#### Output uitleg\n\n`view_df()` creëert output met de volgende kolommen:\n\n-   Name: Naam van de variabele\n-   Label: Label van de variabele, indien aanwezig in de dataset. Doorgaans een korte inhoudelijke beschrijving van de variabele.\n-   Values: Indien de variabele continu is vind je hier het minimum en maximum van de variabele in de dataset \"range: X-X\". Bijvoorbeeld, de `v2x_egaldem` variabele reikt van 0 tot 0.9. Indien de variabele slechts enkele discrete waarden bevat, worden deze getoond (zie bv. `TypeSoc2005`).\n-   Value Labels: Sommige variabelen hebben labels voor de specifieke waarden die ze aannemen. Dit label beschrijft waar de cijferwaarde voor staat. Bijvoorbeeld, observaties met een 1 voor `TYPEDEMO1984` zijn autocratieën en observaties die een 2 scoren zijn democratieën.\n:::\n\n::: callout-important\n#### Waarschuwing!\n\n`view_df()` is een handige functie om een overzicht van je dataset te hebben, maar als je dataset veel variabelen heeft wordt veel output geproduceerd. Voeg dus `view_df(data)` niet toe aan je R Markdown (.rmd) bestand wanneer je je taak inlevert. Gebruik de functie voor jezelf, maar verwijder dan deze syntax om je ingeleverde taak overzichtelijk te houden.\n:::\n\n## Visualisatie met een scatterplot {#sec-visualizing-bivariate-relationships-with-a-scatterplot}\n\nIn ons voorbeeld onderzoeken we de relatie tussen economische ongelijkheid en het niveau van electorale democratie in landen.\n\nDe variabele `gini_2019` meet het niveau van economische ongelijkheid en heeft waarden tussen 0 en 100 (hogere waarden = meer ongelijkheid).[^linear_01-1] De variabele `v2x_polyarchy` meet het niveau van electorale democratie in een land. De variabele is continue met een bereik tussen 0 en 1. Hogere waarden betekenen een hoger niveau van democratie.\n\n[^linear_01-1]: Het theoretische bereik van de variabele is van 0 tot 100, maar in de praktijk observeren we enkel waarden tussen 22.6 en 48.\n\nWe kunnen de relatie tussen deze twee continue variabelen onderzoeken met behulp van een scatterplot. Zie [Hoofdstuk 8](https://poweleiden.github.io/statistiek1/analysis_02_graphs.html){target=\"_blank\"} in het Statistiek I boek voor meer informatie over `ggplot()`, ook over de opties om plots mooier te maken.\n\n\n\n::: {.cell}\n\n```{.r .cell-code}\nggplot(demdata, aes(x=gini_2019, y=v2x_polyarchy)) + \n  geom_point() + \n  labs(title = \"Economische ongelijkheid en electorale democratie\", \n       x = \"Gini Coefficient (2019)\", \n       y = \"Electorale Democratie (2020)\") + \n  scale_x_continuous(breaks=seq(from=25, to=45, by=5))\n```\n\n::: {.cell-output .cell-output-stderr}\n\n```\nWarning: Removed 109 rows containing missing values or values outside the scale range\n(`geom_point()`).\n```\n\n\n:::\n\n::: {.cell-output-display}\n![](linear_01_files/figure-html/unnamed-chunk-6-1.png){width=672}\n:::\n:::\n\n\n\n::: callout-note\n#### Output uitleg\n\nDe output bevat een waarschuwing: \"Warning: Removed 109 rows containing missing values (\\`geom_point()\\`).\". Dit is geen reden tot zorg en komt voor omdat er observaties zijn die geen waarden hebben voor een van de variabelen of beide variabelen. Jammer genoeg geeft R wel meer waarschuwingen die weinig belang hebben.\n:::\n\nZo lees je bovenstaande syntax:\n\n`ggplot(`\n\n:   Hier vertellen we R dat we de data willen plotten met behulp van het `ggplot2` package, onderdeel van het `tidyverse` package.\n\n`demdata`\n\n:   Dit is de naam van het data object waaruit we variabelen willen plotten. Deze naam verander je naar je eigen dataset.\n\n`aes(x=gini_2019, y=v2x_polyarchy)`\n\n:   Hier vertellen we R hoe de grafiek eruit moet zien (aes= \"aesthetic mapping\"). We plaatsen \"gini_2019\" op de x-as en \"v2x_polyarchy\" op de y-as. Het is gebruikelijk om de afhankelijke variabele op de y-as en de onafhankelijke variabele op de x-as te plaatsen.\n\n`geom_point()`\n\n:   Hier bepalen we welk plot we willen, namelijk een puntenwolk ('point'). Elk punt op de grafiek geeft een observatie in de dataset weer. De positie van de observatie wordt bepaald door de waarden op onze twee variabelen.\n\n`labs(...)`\n\n:   Hier geven we titels aan de grafiek en assen.\n\n`scale_x_continuous(breaks=seq(from=25, to=45, by=5))`\n\n:   Hier vragen we R om de x-as te laten lopen van 25 tot 45 (in lijn met de geobserveerde waarden voor gini_2019 in de dataset) en om de 5 waarden een aanduiding te maken op de as. Dit verduidelijkt de visualisatie.[^linear_01-2]\n\n[^linear_01-2]: Je kunt meer leren over de `seq()` command als je ?seq() typt in de console en enter tikt.\n\n::: callout-important\n#### Waarschuwing!\n\nIn dit voorbeeld hebben we de schaal van de x-as aangepast om een duidelijkere weergave te bekomen. Dit is niet altijd nodig, de standaard optie waarbij deze syntax-regel wordt weggelaten produceert vaak al goede resultaten. Let er ook op dat je deze syntax niet gewoon overneemt, zeker als de variabele die je op de x-as wil plotten anders geschaald is (bv. van 0 tot 10). Dit kan anders vreemde resultaten opleveren. Denk eraan bij het overnemen van syntax uit dit boek: copy, paste, en *update*.\n:::\n\nZie @sec-report-scatterplots voor verdere instructies over het maken van duidelijke scatterplots en richtlijnen om een plot te beschrijven.\n\n## Covariantie\n\nIn bovenstaande figuur zagen we meer landen in de linkerbovenhoek dan in de linkeronderhoek, en meer lagere waarden voor electorale democratie naarmate we hogere waarden voor gini 2019 zien. Dit lijkt te wijzen op een *negatieve* relatie: landen met lage ongelijkheid scoren doorgaans hoog op democratie.\n\nNu gebruiken we de covariantie statistiek om de relatie tussen onze twee variabelen duidelijker te vatten en onze interpretatie van bovenstaande figuur te verifiëren. We maken gebruik van de `cov()` functie in R. Deze functie is ingebouwd in R en kunnen we gebruiken zonder extra packages te laden.\n\nWe nemen \"gini_2019\" als x-variabele en \"v2x_polyarchy\" als y-variabele in lijn met ons scatterplot. De covariantiestatistiek is echter symmetrisch en we zouden dezelfde uitkomst verkrijgen als we de variabelen zouden omdraaien.\n\n\n\n::: {.cell}\n\n:::\n\n::: {.cell}\n\n```{.r .cell-code}\ncov(x = demdata$gini_2019, \n    y = demdata$v2x_polyarchy,\n    use = \"complete.obs\")   \n```\n\n::: {.cell-output .cell-output-stdout}\n\n```\n[1] -0.560385\n```\n\n\n:::\n:::\n\n\n\nDe syntax betekent het volgende:\n\n`cov(`\n\n:   De naam van de functie. Deze wordt toegepast op de variabelen gespecificeerd tussen de haakjes.\n\n`x = demdata$gini_2019,`\n\n:   Verduidelijkt dat we de \"gini_2019\" variabele uit het data object \"demdata\" als x-variabele willen we beschouwen.\n\n`y = demdata$v2x_polyarchy,`\n\n:   Verduidelijkt dat we de \"v2x_polyarchy\" variabele uit het data object \"demdata\" als y-variabele willen we beschouwen.\n\n`use= \"complete.obs\")`\n\n:   Hier verduidelijken we dat we enkel observaties met non-missing waarden in de berekening willen meenemen.\n\nDe covariantie is -0.56. Dit is in lijn met onze interpretatie van het scatterplot. Er is een negatieve relatie tussen onze variabelen, hogere waarden voor ongelijkheid zijn doorgaans geassocieerd met lagere waarden voor democratie.\n\n## Correlaties {#sec-correlation-coefficients}\n\nWe kunnen ook de correlatiecoëfficiënt gebruiken om de relatie tussen onze continue variabelen te onderzoeken. De correlatie is een *gestandaardiseerde* maatstaf in tegenstelling tot de covariantie.\n\nEr bestaan meerdere correlatiecoëfficiënten. Doorgaans gebruiken we de Pearson correlatiecoëfficiënt voor continue variabelen (vaak aangeduid met een schuine letter r: $r$). We maken gebruik van de `cor.test()` functie, die ingebouwd is in R.[^linear_01-3] Ook de correlatie is een symmetrische maatstaf. Je krijgt dus dezelfde uitkomst wanneer je de x en y-variabelen zou omdraaien.\n\n[^linear_01-3]: Als je meerdere correlatiecoëfficiënten tegelijkertijd wil onderzoeken zou je het `correlation` package kunnen gebruiken (<a href=\"https://easystats.github.io/correlation/\" target=\"_blank\">webpage</a>). Je hebt dit package echter niet nodig voor deze cursus.\n\n\n\n::: {.cell}\n\n:::\n\n::: {.cell}\n\n```{.r .cell-code}\ncor.test(x = demdata$gini_2019, \n         y = demdata$v2x_polyarchy, \n         method = \"pearson\")\n```\n\n::: {.cell-output .cell-output-stdout}\n\n```\n\n\tPearson's product-moment correlation\n\ndata:  demdata$gini_2019 and demdata$v2x_polyarchy\nt = -3.0433, df = 68, p-value = 0.003325\nalternative hypothesis: true correlation is not equal to 0\n95 percent confidence interval:\n -0.5374741 -0.1211040\nsample estimates:\n       cor \n-0.3462257 \n```\n\n\n:::\n:::\n\n\n\nZo lees je de syntax:\n\n`cor.test(`\n\n:   De naam van de functie. Deze wordt toegepast op de variabelen gespecificeerd tussen de haakjes.\n\n`x = demdata$gini_2019`\n\n:   Verduidelijkt dat we de \"gini_2019\" variabele uit het data object \"demdata\" als x-variabele willen we beschouwen.\n\n`y = demdata$v2x_polyarchy`\n\n:   Verduidelijkt dat we de \"v2x_polyarchy\" variabele uit het data object \"demdata\" als y-variabele willen we beschouwen.\n\n`method = \"pearson\")`\n\n:   Vertelt R dat we de Pearson correlatiecoëfficiënt willen gebruiken. We kunnen een andere methode vragen door bijvoorbeeld \"method = spearman\" te typen.\n\n::: callout-note\n#### Output uitleg\n\nIn R toont de output het volgende:\n\n-   't =': de t-waarde of t-statistiek van de correlatie\n-   'df =': de vrijheidsgraden ('degrees of freedom')\n-   'p-value =': de p-waarde voor de schatting (i.e., de kans dat we deze of een grotere t-waarde zouden uitkomen als de nulhypothese (correlatiecoëfficënt is in werkelijkheid gelijk aan 0) waar zou zijn en de assumpties van het model correct zijn).\n-   '95 percent confidence interval:': het 95% betrouwbaarheidsinterval voor de correlatiecoëfficiënt\n-   'cor': de correlatiecoëfficiënt\n:::\n\nDe correlatiecoëfficiënt is hier -0.35 (afgerond op 2 decimalen). Hoe interpreteren we dit cijfer?\n\n::: callout-warning\n#### Interpretatie\n\nCorrelatiecoëfficiënten liggen tussen -1 en +1, waarbij:\n\n-   -1 = een perfect negatieve lineaire relatie. Alle observaties vallen op een neerwaarts lopende lijn in een scatterplot.\n-   0 = geen *lineaire* relatie\n-   +1 = een perfect positieve lineaire relatie. Alle observaties vallen op een opwaarts lopende lijn in een scatterplot.\n\nEen positieve relatie houdt in dat 1 variabele stijgt als de andere stijgt. Een negatieve relatie betekent dat 1 variabele verwacht wordt te dalen als de andere variabele stijgt.\n\nCorrelatiecoëfficiënten geven naast de richting ook de sterkte van een relatie aan. De volgende vuistregels, gebaseerd op @jacob1988statistical, worden vaak gebruikt:\n\n-   r $<$ 0.1: Heel klein\n\n-   0.1 $<=$ 0.3: Klein\n\n-   0.3 $<=$ 0.5: Gemiddeld\n\n-   r $>=$ 0.5: Groot\n\nIn ons voorbeeld is de correlatie gemiddeld.\n\nTen slotte: De bovenstaande vuistregels helpen bij het interpreteren van de correlatiecoëfficiënt (en zijn voldoende voor dit vak). Besprekingen in papers moeten doorgaans diepgaander zijn (bv. sterk in vergelijking met andere studies, andere effecten enz.).\n:::\n\n## Bivariate lineaire regressie\n\nDe laatste manier waarop we de bivariate relatie tussen twee continue (interval/ratio) variabelen kunnen onderzoeken is met een bivariaat regressiemodel.[^linear_01-4].\n\n[^linear_01-4]: Zoals we verder in de cursus zien kunnen we ook binaire/categorische onafhankelijke variabelen gebruiken om een continue variabele te voorspellen in een lineaire regressie.\n\nHier gebruiken we wederom electorale democratie als afhankelijke variabele en gini als onafhankelijke variabele. In dit geval is welke variabele we als afhankelijke en welke we als onafhankelijke beschouwen sterk bepalend voor het resultaat.\n\n### Analyse en output\n\n\n\n::: {.cell}\n\n```{.r .cell-code}\nm1 <- lm(v2x_polyarchy ~ gini_2019, data = demdata)\n```\n:::\n\n\n\nDe syntax lees je als volgt:\n\n`m1 <-`\n\n:   We kiezen hier de naam voor ons model: 'm1'. Dit kun je veranderen voor eigen doeleinden. R zal de resultaten van onze regressieanalyse opslaan in een object met deze naam. In principe hoef je de resultaten niet in een data object op te slaan, maar dit is wel gebruikelijk omdat we de resultaten vaak verder gebruiken en we dan naar dit object kunnen verwijzen.\n\n`lm(`\n\n:   Dit is de functie voor lineaire regressie: lm = linear (regression) model.\n\n`v2x_polyarchy ~ gini_2019,`\n\n:   De variabele links van de tilde (\"\\~\") is de afhankelijke variabele. Rechts vinden we de onafhankelijke variabele.\n\n`data = demdata)`\n\n:   Hier verduidelijken we welke dataset gebruikt wordt (in dit geval `demdata`). Dit gedeelte komt altijd aan het einde.\n\n::: callout-important\n#### Waarschuwing!\n\nEr is een belangrijk verschil tussen `cor.test()`/`cov()` enerzijds en `lm()`anderzijds. Bij de ene kun je de x en y variabelen omwisselen en dezelfde uitkomst verkrijgen, bij `lm` kan dit niet. De beslissing over welke variabele je afhankelijke is bij lineaire regressie, is dus belangrijk.\n:::\n\nWe kunnen de resultaten bekijken door de naam van ons model in de console te typen en enter te drukken:\n\n\n\n::: {.cell}\n\n```{.r .cell-code}\nm1\n```\n\n::: {.cell-output .cell-output-stdout}\n\n```\n\nCall:\nlm(formula = v2x_polyarchy ~ gini_2019, data = demdata)\n\nCoefficients:\n(Intercept)    gini_2019  \n    1.06031     -0.01186  \n```\n\n\n:::\n:::\n\n\n\nDit geeft ons de regressiecoëfficiënten voor de constante en de onafhankelijke variabele. De informatie die we krijgen is zeer beperkt.[^linear_01-5] Het is gebruikelijker om de output te bekijken met de `summary()` functie aangezien deze meer informatie geeft:\n\n[^linear_01-5]: We kunnen de coëfficiënten ook opvragen met de `coef()` functie. Bijvoorbeeld: \"coef(m1)\" zou ons ook gewoon de coëfficiënten geven. In verdere hoofdstukken zullen we nog een functie zien om de output te bekijken: de `tidy()` functie uit het `broom` package.\n\n\n\n::: {.cell}\n\n```{.r .cell-code}\nsummary(m1)\n```\n\n::: {.cell-output .cell-output-stdout}\n\n```\n\nCall:\nlm(formula = v2x_polyarchy ~ gini_2019, data = demdata)\n\nResiduals:\n    Min      1Q  Median      3Q     Max \n-0.5389 -0.1502  0.0903  0.1668  0.3965 \n\nCoefficients:\n             Estimate Std. Error t value Pr(>|t|)    \n(Intercept)  1.060311   0.136512   7.767  5.8e-11 ***\ngini_2019   -0.011859   0.003897  -3.043  0.00333 ** \n---\nSignif. codes:  0 '***' 0.001 '**' 0.01 '*' 0.05 '.' 0.1 ' ' 1\n\nResidual standard error: 0.2225 on 68 degrees of freedom\n  (109 observations deleted due to missingness)\nMultiple R-squared:  0.1199,\tAdjusted R-squared:  0.1069 \nF-statistic: 9.262 on 1 and 68 DF,  p-value: 0.003325\n```\n\n\n:::\n:::\n\n\n\n::: callout-note\n#### Output uitleg\n\nIn R toont de output het volgende:\n\n-   \"Call\": Het regressiemodel dat geschat is.\n-   \"Residuals\": Informatie over de residuals van het model (behandeld in verdere hoofdstukken).\n-   \"Coefficients\": Dit zijn de regressiecoëfficiënten voor het model, waaronder...\n    -   Estimate: De coëfficiënt voor elke term in het model. Bv. voor de constante (\"(Intercept)\" = 1.060311) en de onfahankelijke variabele (\"gini_2019\" = -0.0118\n    -   Std. Error: de standaardfout van de coëfficiënt\n    -   t value: De t-waarde of t-statistiek van de coëfficiënt\n    -   Pr(\\>\\|t\\|): De p-waarde die bij de t-statistiek hoort. Voor meer informatie, zie @sec-statistical-significance .\n-   Het onderste gedeelte van de output gaan over de 'fit' van het model, behandeld in @sec-model-fit .\n:::\n\nDe coëfficiënt voor economische ongelijkheid was negatief, net zoals de covariantie en correlatie. Alle drie vatten de statistieken op hun manier de negatieve lineaire relatie tussen de variabelen.\n\n::: callout-warning\n#### Interpretatie\n\nDe `Estimate` kolom bevat de waarden voor de coëfficiënten van het model:\n\n-   (Intercept): Wat is de verwachte waarde voor de afhankelijke variabele als de onafhankelijke variabele in het model de waarde 0 aanneemt? Hier vinden we dat bij 0 ongelijkheid, de verwachte democratiescore gelijk is aan 1.06. Het intercept (of de constante) is niet altijd realistisch, bijvoorbeeld wanneer een predictor 0 niet kan aannemen in de praktijk of wanneer de schatting van de afhankelijke het werkelijke bereik ervan overschrijdt (democratiescores gemeten hier hebben een minimum van 0 en een maximum van 1)\n\n-   Coëfficiënten voor continue onafhankelijke variabelen (bv. `gini_2019`): De coëfficiënt geeft de verwachte verandering in de afhankelijke variabele Y weer wanneer de onafhankelijke variabele X met 1 eenheid stijgt. Hier zien we dat electorale democratie verwacht wordt met-0.01 punten te dalen als ongelijkheid met 1 punt stijgt. Zie @sec-reporting-linear-regression voor meer informatie over rapportage in taken en papers.\n\nDe coëfficiënt voor `gini_2019` is -0.01. Wat wil dit zeggen over de sterkte van het effect? Regressiecoëfficiënten zijn niet gestandaardiseerd zoals de correlatiecoëfficiënt dus zijn er geen vuistregels te hanteren. In latere hoofdstukken bespreken we gestandaardiseerde regressiecoëfficiënten @sec-standardized-coefficients en voorspelde waarden @sec-predicted-residual-values). Deze kunnen helpen bij de interpretatie over de sterkte van het effect, maar (zoals bij de correlatie) zal een bespreking van de sterkte ook in moeten gaan op andere studies, de context etc.\n:::\n\n### Regressielijn in een scatterplot\n\nDe regressielijn wordt vaak toegevoegd aan een scatterplot. Dit kunnen we als volgt doen:\n\n\n\n::: {.cell}\n\n```{.r .cell-code}\nggplot(demdata, aes(x = gini_2019, y = v2x_polyarchy)) + \n  geom_point() + \n  geom_smooth(method = \"lm\") + \n  labs(title = \"Economische ongelijkheid en electorale democratie\", \n       x = \"Gini Coëfficiënt (2019)\", \n       y = \"Electorale Democratie (2020)\") +  \n  scale_x_continuous(breaks = seq(from = 25, to = 45, by = 5))\n```\n\n::: {.cell-output .cell-output-stderr}\n\n```\n`geom_smooth()` using formula = 'y ~ x'\n```\n\n\n:::\n\n::: {.cell-output .cell-output-stderr}\n\n```\nWarning: Removed 109 rows containing non-finite outside the scale range\n(`stat_smooth()`).\n```\n\n\n:::\n\n::: {.cell-output .cell-output-stderr}\n\n```\nWarning: Removed 109 rows containing missing values or values outside the scale range\n(`geom_point()`).\n```\n\n\n:::\n\n::: {.cell-output-display}\n![](linear_01_files/figure-html/unnamed-chunk-14-1.png){width=672}\n:::\n:::\n\n\n\nDe syntax is dezelfde als voor ons eerdere scatteplot met één toevoeging:\n\n`geom_smooth(method = \"lm\") +`\n\n:   Hier vragen we R om een lijn toe te voegen die de relatie tussen de twee variabelen weergeeft. We vragen hier specifiek om de lineaire regressielijn via `method = \"lm\"`. We krijgen een lijn en ook het betrouwbaarheidsinterval voor de schatting in het grijs.\n",
    "supporting": [
      "linear_01_files\\figure-html"
    ],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}